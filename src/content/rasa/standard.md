---
title: "Standardul rasei"
description: "Standard complet al rasei Wyandotte"
order: 1
---

### Origine

Rasă formată în SUA în jurul anilor 1880 prin încrucișări complexe la care au luat parte rase din grupe foarte diferite: Hamburg, Cochin, Brahma, Leghorn, Sebright. Au fost importate în Germania în 1883, Anglia în 1884, și Franța în 1888. Prima varietate de culoare a fost cea argintie cu bordură neagră.

### Importanță

Rasă cu ritm bun de creștere, crescută pentru productivitate (carne și ouă) și frumusețe, larg răspândită cu varietăți de culoare multiple. Produce o carne de calitate superioară, are mușchii pectoral dezvoltați, aptitudine pentru îngrășare. Puii cresc și se îmbracă cu pene repede. Au un temperament relativ limfatic, sunt docile și foarte blânde. Puicile încep ouatul la 7 luni, găinile de varietate albă sunt cele mai productive.

### Impresie generală

Păsări cu forme frumos rotunjite, corp grațios bine echilibrat. Greutate medie și poziționare la o înălțime medie cu linia spatelui ce urcă spre coadă; creastă trandafir și picioare galbene.

### Caracteristicile de rasă ale cocoșului

**Corp:** lungime mai mare decât înălțime; scurt, lat, adânc, rotunjit; înălțime medie.

**Gât:** scurt până la mediu; arcuit spre spate; cu pene ample, ce cad peste umeri.

**Spate:** ușor arcuit; lungime medie; se ridică spre șa în lățime uniformă.

**Umeri:** lați.

**Aripi:** scurte; remigele primare și secundare late, strânse și purtate orizontal.

**Șa:** bine rotunjită; pene atârnânde ample și bogate.

**Coada:** scurtă; lată; purtată sus; secerile de lungime medie, bine arcuite, acoperind penele cârmă; penele cârmă late și tari.

**Piept:** lat; adânc; plin.

**Abdomen:** adânc; bine dezvoltat.

**Cap:** de mărime medie; lat; rotunjit.

**Fața:** roșie; netedă, cu câteva pene.

**Creasta:** trandafir de mărime medie; așezată lipit și uniform; fără scobituri; fin perlată; cu spin rotund ce urmează linia cefei.

**Bărbițe:** mărime medie, bine rotunjite; fără cute și riduri; țesut fin.

**Urechiușe:** alungite; mărime medie; țesut fin; roșu-aprins.

**Ochi:** mari; rotunzi; ieșiți în evidență, roșii.

**Cioc:** scurt; bine arcuit; galben până la culoarea pergamentului.

**Pulpe:** lungime medie; nu prea înfoiate.

**Picioare:** lungime medie; puternice; fără pene; cu degete drepte, bine depărtate; galbene; se permite un galben-pai la animalele bătrâne.

**Degete:** lungi; bine depărtate.

**Penaj:** amplu; relativ moale; pene nu prea afânate; fiecare pană lată și cât posibil de rotundă. La varietățile de culoare cu bordură și benzi pana este ceva mai dură.

### Caracteristicile de rasă ale găinii

Îi seamănă cocoșului în caracteristicile de bază, mai puțin în cele care vizează diferințele legate de sex. Coada este doar ceva mai plată decât la cocoș; scurtă; lată și tare, văzută din spate arată ca o potcoavă umplută cu fulgi sau un V întors (la varietăți de culoare cu pene mai tari); pene acoperitoare late, penele cârmă puțin vizibile. Vârful cozii în linie orizontală, este în centrul bărbiței.

### Defecte majore privind caracteristicile de rasă

Constituție defectuoasă; formă scurtă sau colțuroasă; spate înclinat în jos; poziție prea plată a cozii; pene prea stufoase; pene pe picioare; peste 1/3 culoare albă la urechi.
